<html>
<head>
    <style>
        body {
            background-image: url(https://c.wallhere.com/photos/2b/69/2560x1600_px_abstract_gray_Simple_Background-631628.jpg!d)
        }
            </style>


</head>
<body>
 <h1 style="color:orange">TURUZİM CENNETİ YERLER</h1>   
<H2 style="color: WHITE">CİHANOĞLU Cami</H2>
<img src="https://media-cdn.tripadvisor.com/media/photo-s/10/df/22/75/cihanoglu-cami.jpg" alt="">
<p>Aydın il merkezinde yer alan Cihanoğlu Cami, 1756 yılında Müderris Cihanoğlu Abdülaziz tarafından yaptırılmıştır. 18.yy’ın yarısında Osmanlı mimarisine hakim barok stiline sahip olan cami, plan olarak karedir. İçerisinde bu üslubun etkisiyle madalyon ve çiçek motiflerinin yanı sıra hayvan motiflerine de rastlanmaktadır. Yapı tüm bu özellikleriyle Osmanlı’nın barok üslubunun en parlak örneği sayılmaktadır. Üç bölümlü bir son cemaat yerine sahip olan caminin kuzey-batıda da bir minaresi bulunmaktadır. Camiye giriş 15 basamaklı bir merdiven ile sağlanmaktadır. Cihanoğlu Cami’ne ait yapım kitabesi ise caminin yapım yılına uzanmakta ve giriş kapısının üzerinde yer almaktadır. Aydın’da merkezi bir konumda olmasıyla dikkat çeken yapıya ulaşımda şehir içi toplu taşıma araçlarıyla sağlanabilmektedir. Eğer tarihe ve mimariye ilginiz varsa. Osmanlı’nın barok stile sahip camisini ziyaret ederek hem mimari yapısı hem de tarihi hakkında detaylı bilgi edinebilirsiniz. Üstelik ilde bulunduğunuz süre boyunca Karacasu ilçesinde bulunan Aphrodisias Antik Kenti’ni de ziyaret etme şansı bulabilir, böylece bölgenin M.Ö 2.yy’a kadar uzanan tarihsel geçmişine tanıklık edebilirsiniz.</p>
<h2 style="color:white">ALANGÜLLÜ TERMAL</h2>
<img src="https://i.ytimg.com/vi/njpoINfI3UM/maxresdefault.jpg" width="550" alt="">
<P>Türkiye’nin termal turizm şehirlerinden biri de Aydın’dır. Sağlık için gelen tatilciler genellikle Alangüllü Kaplıcaları’nı tercih etmektedir. Alangüllü Kaplıcaları’nda bulunan termal oteller, bilimsel bir çalışmayla her rahatsızlık için bir tedavi süreci başlatmaktadır. 2004 yılından bu yana termal bölge olarak ilan edilen Alangüllü Germencik, aynı zamanda fizik tedavi ve rehabilitasyon merkezidir. Tüm romatizmal ve nörolojik hastalıklara tedavi yöntemi sunan Alangüllü Termal, Germencik ilçesine 9 kilometre, il merkezine 60 kilometre mesafede yer alır. Akdeniz ikliminin hakim olduğu bu bölge, aynı zamanda gezilecek yerleriyle de günlerinize değişik ve eğlenceli zamanlar dahil edecek. Alangüllü Kaplıcaları’nda tatil yaparken; Çine Vadisi’ni ve Milet Tiyatrosu’nu ziyaret ederek şehri daha yakından tanıma fırsatı bulabilirsiniz. Alangüllü Termal, sizlere hem sağlıklı ve huzurlu günler sunacak hem de tarihi ve doğal güzellikleriyle keyifli zamanlar yaşamanızı sağlayacak.</P>
<h2 style="color: WHITE">MAGNESİA ANTİK KENTİ</h2>
<img src="https://arkeofili.com/wp-content/uploads/2016/02/magnesia2.jpg"  width="500" alt="">
<p>Antik kentler bakımından zengin bir şehir olan Aydın, yıl içerisinde yerli ve yabancı turistlerin en çok ziyaret ettiği noktalardan biridir. Genellikle Didyma Antik Kenti ve Aphrodisias Antik Kenti yoğun bir ilgi görür. Fakat çok bilinenlerin dışında, pek adı duyulmamış antik kentleri de içinde barındırır Aydın. Pek bilinmeyen antik kentlerden biri Magnesia’dır. Magnesia Antik Kenti, Germencik ilçesinde bulunan Tekin Köyü’ndedir. Magnetler olarak adlandırılan bir topluluğun kurduğu antik kentte 1891 yılında Berlin Müzesi adına Carl Humann tarafından kazılar yapılmıştır. 21 ay süren kazı çalışmalarında; Artemis Tapınağı, Agora, Zeus Tapınağı ortaya çıkarılmıştır. Aydın tatilinizde Magnesia Antik Kenti’ni ziyaret ederek keşfedenlerden biri siz olabilirsiniz.</p>
<H2 style="color: WHITE">YÖRÜK ALİ EFE MÜZESİ</H2>
<img src="https://aydin.ktb.gov.tr/Resim/55196,yorukali1webjpg.png?0" alt="">
<p>Aydın’ın Yenipazar ilçesinde yer alan Yörük Ali Efe Müzesi, Milli Kahraman Yörük Ali Efe’nin İzmir’den dönüşünden ölümüne kadar yaşadığı evin ta kendisi. 1980’li yıllarda çıkan bir yangında tamamen yanan ev, 1995 yılında Aydın Valiliği’nce Kültür Bakanlığı’na yapılan önerinin kabul edilmesi üzerine, mirasçıları tarafından müze yapılması şartı ile Kültür Bakanlığı’na bağışlanmış. 1999 yılında tamamlanan tahsis işlemleri neticesinde de aslına uygun olarak restore edilen bina, tanzim çalışmaları sonucu teşhire hazır hale getirilmiş. Teşhir çalışmaları kapsamında, Yörük Ali Efe’nin kullandığı şahsi eşyalar, varisleri tarafından müzeye bağışlanmış. Müzenin teşhir çalışmaları; Aydın Müzesi Etnografya seksiyonundan devredilen eserler ile Aydın Müze Kıymet Takdir Komisyonu’nca piyasadan alınan ve yurttaşların bağışladığı malzemelerle yapılarak kısa sürede tamamlanmış. Yörük Ali Efe’nin Muslukkuyu Mezarlığı’nda yer alan mezarı ise, Bakanlar Kurulu tarafından 29.08.2000 tarihli ve 2000/152 sayılı karar ile müze bahçesindeki yerine taşınmış. Yörük Ali Efe Müzesi; Aydın Müzesi Müdürlüğü’ne bağlı bir birim olarak, 8 Haziran 2001’de dönemin Kültür Bakanı Sayın M. İstemihan Talay tarafından ziyarete açılmış. Olur da yolunuz bir gün Aydın’a düşerse eğer, Yörük Ali Efe Müzesi’ni de görmeyi ihmal etmeyin. Girişin ücretsiz olduğu Yörük Ali Efe Müzesi’ni, 15 Nisan-2 Ekim tarihleri arasında 09.00-19.00, 3 Ekim-14 Nisan tarihleri arasında ise 08.00-17.00 saatleri arasında ziyaret edebilirsiniz. Şimdiden keyifli bir tatil geçirmenizi dileriz.</p>
<h2 style="color: WHITE">BÜYÜK MENDERES DALYANI</h2>
<img src="https://i.neredekal.com/i/neredekal/75/0x0/607609defb2b680a4f65e676" width="450" alt="">
<p>Didim’in Akköy mevkiinde yer alıyor Büyük Menderes Dalyanları. İlk bakışta kara mı yoksa deniz mi olduğu belli olmayan bambaşka bir dünya burası. Ülkemizin sürpriz coğrafyaları arasında en farklı oluşumlardan biri desek daha doğru olur sanırım. Üç tane balıkçı kooperatifi bulunuyor dalyanda. Karadan 4 km açıkta, denizin ortasında 8-10 tane derme çatma barakalar göze çarpıyor. Sazlıkların arasında kalmış dolgu bir yol var denize doğru giden. Hatta bu yol denizin içlerine kadar gidiyor ve tam bu noktada ilginç kuş türlerini gözlemlemek mümkün. Kış aylarında Büyük Menderes Dalyanları’na gelen pembe flamingo sürüleri etkileyici bir görsel şölen oluşturuyor. Akköy’den Balat yönüne doğru, çıkışta sol tarafta işaretsiz stabilize bir yol bulunuyor. İşte o yolun sonundan 4 km daha giderseniz Büyük Menderes Dalyanları’na ulaşabilirsiniz. Şimdiden keyifli bir tatil geçirmenizi dileriz.</p>
<h2 style="color: WHITE">millet tiyatrosu</h2>
<img src="https://upload.wikimedia.org/wikipedia/commons/4/4e/MiletusTheater6August2005.JPG" height="300" alt="">
<p>Milet Tiyatrosu, Aydın-Didim’in tarihi kalıntıları arasında olan Milet Tiyatrosu, tüm heybetiyle ziyaretine gelenleri büyülemeye devam etmektedir. Yenihisar ilçesi, Balat köyü yakınlarında yer alan Milet’te M.Ö. 2000 ortalarında ilk yerleşimin Myken kolonisi varlığı ile görüldüğü saptanmıştır. Kurulduğu günden bu yana yaşadığı tüm yeniliklerle günümüze kadar gelen Milet Tiyatrosu, Helen-Roma dönemi yapıtlarındandır. Tiyatronun en ön sıraları rahipler ve önemli devlet yöneticiler için ayrılmıştır. Milet Tiyatrosu’nun önemli bir özelliği de iyi bir akustiğe sahip olmasıdır. İlerleyen dönemlerde de Milet, Atina Kralı Kodros’un oğlu Nekus önderliğindeki İonialılar tarafından tekrar kurulmuştur. İonia’nın en önemli şehir limanlarından biri olma özelliği taşıyan kentin dört adet limanı bulunmaktadır. En parlak dönemi M.Ö 7. ve 6. yüzyılda olan Milet, özellikle M.Ö. 650’den sonra Karadeniz ve Akdeniz’deki kolonileri sayesinde çok zenginleşmiştir. Sonrasındaysa M.Ö. 546 yılında Milet Perslerin hakimiyetini girmiş, Roma döneminde de bağımsız bir kent olmuştur. İyonya’nın en önemli yerleşim alanlarından biri olan Milet turunuzda tiyatroyu ziyaret edip tarihi anlarınıza farklı zamanlar ekleyebilirsiniz. Buradaki gezinizi bitirdiğinizde Aydın’daki; Saplı Ada’yı, Çine Vadisi’ni ve Faustina Hamamı’nı da ziyaret etmeyi unutmayın.</p>
<h2 style="color: WHITE" >ARAPAPIŞTI KANYONU</h2>
<img src="https://i0.wp.com/nerdesinbahar.com/wp-content/uploads/2019/01/20180725_1231261.jpg?fit=855%2C641&ssl=1" width="400" alt="">
<P>Aydın’ın Bozdoğan ilçesinde yer alan ve görülesi bir manzaraya ev sahipliği yapan Arapapıştı Kanyonu, Aydın merkezine 90 km uzaklıkta yer almaktadır. Doğal güzelliği kadar tarihi değeriyle de ön plana çıkan kanyon, yıllar içerisinde Kemer Barajı üzerinde yer alan Akçay tarafından oluşmuştur. İlginç bir isme sahip olan kanyonun bu ismi alması hakkında ise pek çok rivayet anlatılmaktadır. Bunlardan biri Arapların buradaki güzelliği görünce yaşadığı şoku, bir diğeri de bölgeyi istila etmeye çalışan Arapların Bizans ordularının işgal karşısındaki dimdik duruşundan etkilenmeleri üzerine bu ismi aldığını anlatmaktadır. Arapapıştı Kanyonu SİT alanı ilan edilmiş olup, bugün özenle korunmaya devam etmektedir. Kanyonda pek çok bitki ve kuş türüne rastlanmasının yanı sıra Pers dönemine ait Kaya mezarları, çeşitli Roma ve Bizans kalıntılarına sahip olduğu bilinmektedir. Bu yönüyle kanyon doğa aşıklarına olduğu kadar tarih meraklılarına da keyifli bir seyahat vadetmektedir. Arapapıştı Kanyonu’nda düzenlenen tekne turları ziyaretçileri kanyonu keşfetme olanağı sunmaktadır. Böylece bu turlar sayesinde ziyaretçiler yaklaşık 2 saat boyunca çevre hakkında daha çok bilgi sahibi olabilmektedir. Kanyon bünyesinde seyir terası, yeme-içme ihtiyaçlarınızı karşılayabileceğiniz belediyeye ait işletme ve yürüyüş parkurları da bulunmaktadır.</P>


</body>

















</html>