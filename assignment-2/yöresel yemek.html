<html>
<head>
    <style>
        body {
            background-image: url(https://c.wallhere.com/photos/2b/69/2560x1600_px_abstract_gray_Simple_Background-631628.jpg!d)
         } </style>
            </head>
            <body>


</head>
<body>
<center><h1>yöresel yemekler</h1></center>
<center><img src="https://blog.biletbayi.com/wp-content/uploads/2017/07/yuvarlama-1.jpg" width="400" height="264" alt="">
<img src="https://cdn.yemek.com/uploads/2016/05/zeytinyagli-taze-borulce.jpg"width="400" height="264" alt="">
<img src="https://encrypted-tbn0.gstatic.com/images?q=tbn:ANd9GcQVPU_ECHH9EDYLmuyZ0Y5hZAfl6Dpaf2w3cA&usqp=CAU"width="400 height="5502"  " alt="">
</center>
<h2>aydın mutfak kültürü</h2>
<p>Ege Bölgesinin güzel şehri Aydın, çoğu zaman yolculuk sırasında geçtiğimiz bir yerdir. Köklü tarihi, efeleri, inciri, zeytini, temiz havası ve birbirinden lezzetli yemekleri ile tanınması gereken illerin başında gelmektedir. Zeytinyağlıları, türlü türlü otlarla yapılan yemekleri ve hafif tatlılarıyla tam anlamıyla Ege mutfağının izlerini taşır. Verimli toprakları ve uygun ikliminden dolayı zengin bir bitki çeşitliliğine sahip olan Aydın’da otların büyük önemi vardır. Ancak Aydın mutfağı bundan çok daha fazlasıdır. Asırlardır birçok medeniyete ev sahipliği yapan bu ilimizin ne kadar zengin bir mutfak kültürüne sahip olduğu tahmin edilebilir. Efsane yemeklerinin yanında kuru incirden yapılan tatlılar, üzüm ve incirden yapılan şaraplar, turunçgil reçelleri Aydın mutfağının önemli lezzetlerindendir. Gelin nefis Aydın mutfağı yemeklerine bir göz atalım.</p>
<h2>Aydın’dan Alınabilecek Yiyecekler</h2>
<p>Aydın denilince akla ilk geçen şüphesiz incir ve zeytin oluyor. Kurutulmuş incir, zeytin ve zeytinyağı burada alabileceğiniz ürünlerin başında gelmektedir. Bununla birlikte ceviz, mevsimine göre narenciye alabilirsiniz. Ayrıca baklagiller, organik köy pekmezleri de yine buradan satın alabileceğiniz yiyecekler arasındadır.</p>
<h2>Aydın’ın En Meşhur Tatlısı:</h2>
<p>Aydın’a geldiğinizde mutlaka buranın cevizli kabak tatlısını denemelisiniz. Bir diğer yöresel tatlı olan pervize tatlısı da buranın bilinen lezzetlerinden biridir. Ayrıca incir arası ceviz de sizi Aydın’ın sıcaklarında düşen enerjinizi yerine getirecek türden bir enerji deposu olacaktır.</p>
<h2>Aydın’dan Alınabilecek Doğal Ürünler</h2>
<p>Aydın’dan alabileceğiniz doğal ürünlerin başında zeytin ve zeytinyağı gelmektedir. Mutfaklık, salatalarınızın üzerine katabileceğiniz zeytinyağının hasını burada bulabilirsiniz. Yine kahvaltılık zeytinin onlarca çeşidini yine burada bulabilirsiniz. Ceviz ve incir de yine yöre topraklarında yetişmiş doğal ürünler arasında gelmektedir. Köy ürünlerine karşı ilginiz varsa ilçe pazarlarında kurulan tezgâhları dolaşabilir ve buradaki yerel esnaftan kendi emekleri olan peynir, pekmez gibi ürünlerden satın alabilirsiniz.

</p>
<h2>çin köftesi</h2>
<img src="https://blog.biletbayi.com/wp-content/uploads/2017/07/cine-koftesi-1.jpg" alt="">
<p>Aydın’a özgü has lezzetlerden bir tanesi olan Çine köftesi, Aydın ilinin Çine ilçesine özgü, oldukça lezzetli bir Türk mutfağı yemeğidir. Görsel anlamda İnegöl köftesini andırsa da, malzeme ve yapılış anlamında bariz farklılıklar barındıran Çine köftesi, az ekmek ve bol yağlı bir kıyma ile yapılmaktadır. Çine köftesini diğer köfte çeşitlerinden ayıran en temel fark ise içerisinde tuz harici herhangi bir baharat içermemesidir. Çine Köftesi servis edilirken tercihe bağlı olarak kimyon ile lezzetlendirilebilir. Uluslararası anlamda da oldukça ünlü olan bu köfte çeşidi, turistler tarafından da çok beğenilmekte ve sıklıkla tercih edilmektedir.

Çine köftesinin bir diğer önemli püf noktası ise köftenin içerisine koyulacak ekmeğin ıslatılarak bir süre bekletilmesidir. Ekmekler suda ıslatıldıktan sonra iyice sıkılmalı ve köfteye öyle eklenmelidir. Çine köftesinin o özgün lezzetini elde edebilmek için hazırlanan kıyma harcının mutlaka bir süre bekletilmesi gerekmektedir.</p>
<h2>Paşa Böreği</h2>
<img src="https://blog.biletbayi.com/wp-content/uploads/2017/07/pasa-boregi-696x479-1.jpg" alt="">
<p>Aydın mutfağının en çok sevilen lezzetlerinden biri olan Paşa Böreği, hem içinde barındırdığı sos hem de özenle hazırlanan iç harcı ile birlikte Türk mutfağının da önemli lezzetleri arasında yerini almıştır. Görsel anlamda oldukça etkileyici olan bu lezzet tercih olarak isterseniz kıyma ile dilerseniz et ile hazırlanabilmektedir.

Paşa böreği Aydın’ın gastronomi turizmi açısından en önemli lezzetlerinden biridir. Sadece bölgede değil ülkenin tüm bölgesinde sıklıkla yapılan ve sofraları süsleyen bu özel lezzet, yoğurt ile servis edilmektedir. Paşa Böreği her ne kadar ismen börek olarak geçse de ana yemek olarak da servis edilebilmektedir. Paşa böreği görsel anlamda Yağlamaya benzese de içerisinde barındırdığı malzemeler ve hazırlanmış olduğu özel sosu ile diğer bütün lezzetlerden ayrı, özel bir noktada durmaktadır.</p>
<h2>Enginar Yemeği</h2>
<img src="https://blog.biletbayi.com/wp-content/uploads/2017/07/enginar-dolmasi.jpg" alt="">
<p>Aydın mutfağının bu kadar çeşitli lezzetleri içerisinde barındırmasının temel sebebi, tarih boyunca farklı birçok medeniyete ev sahipliği yapmış olmasıdır. Enginar ise yemek üzerine üretilen ve dikilen ilk bitkilerden bir tanesidir. Enginar Aydın mutfağı yemeklerinde de sıklıkla kullanılmaktadır.

Enginar yemeği her bölgede yapılabilen bir yemek olsa da, Aydın mutfağında farklı versiyonları bulunmaktadır. Aydın mutfağında yer alan enginar yemeğinin en belirgin özelliği, enginarın sapının, gövdesinin ve yapraklarının hepsinin ziyan edilmeden kullanılmasıdır. Enginar sebzesinin tüm bileşenlerinin aynı yemekte kullanılması, yemeğe ayrı bir lezzet vermekte, Aydın’a özgü bir lezzet de Türk mutfaklarının en seçkin ürünlerinden bir tanesi olabilmektedir. Enginar yemeği çoğunlukla bölgeye özgü doğal zeytinyağı ile yapılmaktadır.</p>
<h2>Yuvarlama</h2>
<img src="https://blog.biletbayi.com/wp-content/uploads/2017/07/yuvarlama-1.jpg" alt="">
<p>Aydın bölgesinde en çok yapılan ürünlerden biri olan yuvarlama, bölgede yapılan hemen hemen her düğünde kendisine sofralarda yer bulmaktadır. Yuvarlama yapması biraz zahmetli olan, ancak fazla fazla yapılıp insanların buzdolaplarında sakladıkları, her mevsim afiyetle tüketilebilen Aydın bölgesine özgü Türk mutfağının en önemli lezzetlerinden bir tanesidir.

Yuvarlamanın sunumu özel yoğurt sosu ile yapılmaktadır. Yuvarlama Ramazan mutfaklarında da bölge halkının sıklıkla tercih ettiği özgün bir yemektir. Yuvarlama, görsel anlamda mantı ile benzer bir nitelik taşımaktadır. Ancak içindeki malzemeler ve yapılış şekli olarak mantıdan ayrılmaktadır. Yuvarlama hazırlamanın temel özelliği ise az un ve bol kıyma kullanmaktır. Bu şekilde hazırlanan yuvalama çok özel bir lezzet olarak sofraları süsleyebilecektir.</p>
<h2>Kırlı Kızartma</h2>
<img src="https://blog.biletbayi.com/wp-content/uploads/2017/07/kizartma.jpeg" alt="">
<p>Aydın bölgesi sebze yemekleri konusunda çoğu bölgeden daha önemli bir konumdadır. Aydın mutfağının özel yemeklerinden biri olan Kırlı kızartma, daha çok ana yemekten ziyade, meze olarak tüketilmektedir. Bu yemek zeytinyağı ile hazırlandığı için soğuk olarak da tüketilebilir. Ana malzemesi patlıcan olan kırlı kızartma, içerisinde bulundurduğu malzemelerden dolayı oldukça besleyicidir.

Kırlı kızartma tercihen yoğurt ile servis edilmektedir. Aydın yöresinde yemeklerin birçoğu sos ile servis edilmektedir. Bu soslar bölgenin doğal malzemeleri ile yapıldığı için yemeklere fazlasıyla lezzet vermektedir. Bu lezzetli soslar ile oluşturulan yemekler Aydın mutfağını Türk mutfağının en önemli bölgelerinden biri yapmaktadır. Kırlı kızartmada Aydın mutfağından çıkmış Türk mutfağının özel ve özgün lezzetlerinden bir tanesidir.</p>
<h2>Tahinli Pide</h2>
<img src="https://blog.biletbayi.com/wp-content/uploads/2017/07/tahinli-pide.jpg" alt="">
<p>Aydın yemeklerinin yanında lezzetiyle fark yaratan tahinli pide hayatınızda yiyebileceğiniz en güzel pidelerden biri olabilir. Tahinle yapılan pidenin üzerine isteğe göre bazen fındık ve ceviz de eklenir ve hem besleyici bir pide hem de tam bir enerji deposu çıkar ortaya.

Ege’nin güzel şehri Aydın’a yolunuz düştüğünde Söke, Nazilli ve Yenipazar’da birçok pidecide bu lezzeti bulabilir ve yörenin en güzel tatlarından birini deneyebilirsiniz. Farklı ama insanların damağında muhteşem bir tat bırakan tahinli pide maharetli ustaların ellerinden çıkınca da bir başka oluyor. Bol şekerli, tam bir kalori deposu olan tahinli pidenin en lezzetli halini yemek için mutlaka Aydın ve çevresindeki ustaların elinden denemelisiniz.</p>
<h2>Bolama (Lok Lok Pilavı)</h2>
<img src="https://blog.biletbayi.com/wp-content/uploads/2017/07/bolama-1.jpg" alt="">
<p>Bildiğiniz pilavlardan çok farklı! Et, nohut, arpacık soğanı ve sarımsak bu pilava bambaşka bir lezzet katıyor. Aydın’ın Kuşadası ilçesinde sıklıkla tüketilen bolama, Kuşadası’nda adak yemeği, Aydın’da ise dilek yemeği olarak bilinir. Günümüzde çok fazla bilinmese de Aydın kültüründe önemli bir yeri vardır. Bolama için genişçe bir tencereye ihtiyaç vardır hatta zamanında her genç kızın çeyizinde mutlaka bolama tenceresi bulunurmuş.

Tencerenin ortasına bir tas kapatılır ve pilav ve nohut tasın etrafında pişer. Daha sonra tas kaldırılır ve yerine et veya tavuk konur. Hem görüntüsü hem de lezzetiyle pilav sevmeyenleri bile kendine hayran bırakan bolama favori pilavınız olacak</p>
<h2>Ciğer Dolması</h2>
<img src="https://blog.biletbayi.com/wp-content/uploads/2017/07/ciger-dolmasi.jpg" alt="">
<p>Ülkemizin birçok yöresinde düğünlerde, bayramlarda, özel günlerde yapılan ciğer dolması, Aydın’ın en sevilen et yemeklerinin başında gelir. Aydın halkı tarafından çok sevilen bu yemek çok zahmetli olmasına rağmen neredeyse her gün yapılır ve kalabalık aile sofralarında severek tüketilir. Değer verilen özel misafirlere hazırlana sofraların baş tacı olan bu lezzetli yemek, kokusuyla da iştah kabartıyor.

İnce ince doğranan karaciğerler dolmanın iç harcı ile karıştırılır. Hazırlanan bu karışım ciğerin bürgüsüne yani karın zarına sarılır ve pişirilir. Aydın’da birçok restoranda bulabileceğinizi bu lezzetli ve doyurucu yemek daha önce ciğer yemeyenlerin bile favorisi olacak. Aydın’a yolunuz düşerse başka yerde bulamayacağınız ciğer dolmasının tadına mutlaka bakın.</p>
<h2>Acılı Güveç</h2>
<img src="https://blog.biletbayi.com/wp-content/uploads/2017/07/acili-guvec-696x476.jpg" alt="">
<p>Güveçte yapılan yemeklerin tadını bilmeyen yoktur. Kuru fasulyesi, türlüsü her biri ayrı lezzetli olur. Özellikle de et yemekleri güveçte pişirilirse lezzetine lezzet katar. Aydın mutfağında çok fazla et yemeği olmasa da acılı güvecin Aydın mutfağında önemli bir yeri vardır.

Aydın’da yapılan en sevilen et yemeklerinden olan Acılı güveç kalabalık akşam yemeği sofralarında başköşede yerini alır. Acı sevmeyenlerin bile severek tüketeceği bu et yemeği, domates. Soğan ve etlerin üst üste dizilmesiyle yapılır. Bol acı biber ve baharatlar eklendiğinde unutulmayan bir yemek ortaya çıkar. Güveç yemeklerini ve acıyı seviyorsanız mutlaka acılı güveci denemenizi tavsiye ederiz</p>
<h2>Memleket Sarması</h2>
<img src="https://blog.biletbayi.com/wp-content/uploads/2017/07/memleket-sarmasi.jpg" alt="">
<p>Akşam yemeklerinde sofranıza lezzet katacak bu müthiş yemek, Aydın yöresinden çok farklı bir tarif. Farklılığını da şeklinden almaktadır. Adı sarma olsa da sarmaya hiç benzemeyen memleket sarması yemeği yine Aydın’ın lezzetli et yemeklerinden bir tanesidir. Yapımı çok zor olmayan ama et seven herkesin lezzetini bir daha unutamayacağı bir yemek olan memleket sarmasını et yemeklerini seviyorsanız mutlaka deneyin.

Kuzu kolun una bulanıp pişirilmesi ve daha sonra köfte eklenmesi ile yapılan bu yemek sıcak sıcak tüketilir. Aydın’da misafir sofralarında sıklıkla yer alan bu yemeği Aydın’a yolunuz düşerse mutlaka deneyin. Bu lezzeti bir daha unutamayacaksınız.</p>
<h2>ırgan Otu Böreği</h2>
<img src="https://blog.biletbayi.com/wp-content/uploads/2017/07/isirganotu-boregi-696x522.jpg" alt="">
<p>Ege mutfağında otların ayrı bir yeri vardır. Tam bir şifa kaynağı olan ısırgan otunun böreği, kavurması, çorbası yapılır ve birçok farklı yöntemle değerlendirilir, hepsi de çok lezzetli olur. Ege otlarından biri olan ısırgan otu ile hem yapılışı kolay hem de çok lezzetli börekler yapılır. Boşnakların sık sık yaptıkları ısırgan otu böreği Aydın yöresinin de sevilen lezzetlerinden bir tanesidir.

Tazecik ısırganlar zeytinyağı ile kavrulur. Lezzetli iç harcı el açması yufkaların içine serilir, üzerine de yumurtadan yapılan bir sos sürülür ve fırına verilir. Nar gibi kızaran börek ister kahvaltı sofrasında, ister altın günlerindeki ister akşam yemeklerinde sevilerek tüketilir. Aydın’ın bereketli topraklarında yetişen ısırgan otlarından yapılan bu böreği mutlaka deneyin.</p>
<h2>Arapsaçı Kavurması</h2>
<img src="https://blog.biletbayi.com/wp-content/uploads/2017/07/arapsaci-kavurmasi-1.jpg" alt="">
<p>Ege’nin onlarca şifalı otundan bir tanesi olan arapsaçı otu, gerek pratik gerekse ekonomik olması nedeniyle Aydın ve çevresinde çok fazla tercih edilir. Anasona benzeyen buruk bir tadı olan bu bitkinin kavurmasının acı olmaması için bazı püf noktaları vardır. Egeli hanımların bildiği ve bu yöntemleri uygulayarak yaptıkları arapsaçı kavurması oldukça lezzetli olur.

Arapsaçı otu sirkeyle güzelce yıkanıp toprağından arındırılır. Daha sonra soğan ve sarımsakla kavrulur. Ve üzerine yumurta kırılır. Özellikle Aydın ve çevresinde sıcak yaz günlerinde tüketilen bu pratik yemek sıcak ya da soğuk bir şekilde, tercihe göre yoğurt ile birlikte servis edilir.  Mevsimi geldiğinde Aydın’da tüm pazarlarda bulabileceğiniz arapsaçı otu ile bu kavurmayı mutlaka deneyin.</p>
<h2>Nohutlu Kereviz</h2>
<img src="https://blog.biletbayi.com/wp-content/uploads/2017/07/nohutlu-kereviz.jpg" alt="">
<p>Aydın mutfağının bir diğer sevilen yemeği de nohutlu kereviz. Bu yemek adeta kerevizi sevmeyen kimse kalmasın diye yapılmış. İçerisine kıyma, et, nohut koyulan, tercihe göre zeytinyağlı da yapılan bu yemek kereviz sevmeyenleri bile kolayca kendisine alıştıracak. Ama eğer hem nohut hem de kerevizi ayrı ayrı seviyorsanız ikisinin birleşiminden oluşan bu lezzet sizin için vazgeçilmez olacak.

Mutfağında daha çok sağlıklı yemekleri ön plana çıkaran Egeliler muhtemelen kerevizin faydalarından haberdar ve kerevizi her haliyle mutfaklarında sıkça tüketiyorlar. Kararmaması için limonlu suda bekletilen kerevizler salça, nohut, soğan, patates ve tercihe göre et ile birlikte pişirilir ve ortaya hem sağlıklı hem de oldukça lezzetli bir yemek çıkar.</p>
<h2>Sarmaşık Kavurması</h2>
<img src="https://blog.biletbayi.com/wp-content/uploads/2017/07/sarmasik-kavurmasi.jpg" alt="">
<p>Bilinen diğer adı da acı ot olan sarmaşık, Ege Bölgesine has doğal bitki örtüsüdür. Ülkemizin birçok yerinde bilinmese de Aydın ve çevresinde sıklıkla tercih edilir. Oldukça şifalı olan bu bitki tansiyona iyi gelir, kolesterolü düşürür. İştahı açar, hazmı kolaylaştırır ve vücuttaki ödemi atar. Aydın halkı tarafından sağlığa faydaları ve lezzeti bilinen bu ot özellikle kavurması olmak üzere birçok farklı şekilde tüketilir.

Ege bölgesinde her yerde bu bitkiden bulunur. Aydın halkı sabah yürüyüşe çıktığında bile bu otlardan toplayabilir. Zeytinyağında bol soğanla kavrulduktan sonra üzerine yumurta kırılır ve ister yoğurtlu ister sade olarak tercih edilir. Bu şekilde hem kahvaltı sofralarında, hem akşam yemeklerinde hem de ara öğünlerde tüketilen bu lezzetli ve hafif kalorili yemek sizin de vazgeçilmeziniz olacak.</p>


</body>




</html>